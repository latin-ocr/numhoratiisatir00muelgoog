..44-

et studiorum elegantium laude conspicuorum virorum applausum
si consecutus fuerit, satis superque sibi satisfactum esse.

Quem sententiarum conexum postquam accuratius con·
sideravimus, apparet hos versus cum ceteris satis arte cohae·
rere, ut uno tenore scripti esse possint. Nihil contra aptiuS,
ut poesin suam tueretur, mea quidem sententia Horatius facere .
potuit, quam ut virorum clarorum, qui ipsius opera probarent,
nomina produceret.

Ι Suspicor L. Muellerum, ut suam sententiam proponeret,

commotum esse ea de re, quod Horatius in extremo iterum
’ ad malevolos carminum suorum obtrectatores redit. Quamquam
in hac re minime offendendum est. Quis est quin ignoret Horatii ·
egregiam inveniendi exitus artem, qua satiris et epistulis
inexspectato quodam ioco finem saepe imponit legentiumque
animos grata afficit hilaritate! Et sane quibus votis Horatius
hic omne acerbitatis virus evomens nobile par fratrum Deme·
trium et Tigellium prosequitur, cum epilogi natura optime
congruit. (lum igitur poeta praecendentibus versibus amicos·
enumeraverit eorumque in gratia sese libenter acquiescere
dixerit, faceto utique et lepido more orationem praecidens
obtrectatores iubet abire in malam rem et hortatur puerum,
ut „haec“ i. e. hanc valedictionem, ut ita dicam, libello cito
subscribat, ut adversarii cognoscant, quam non moveatur
eorum clamore.

Nihil igitur est, cur versus 81-90, qui neque ipsi diffi-
cultatem ullam praebent nec male turbare conexum sententi-
arum videntur, in editione priore omissos et a retractante
poet-a additos esse suspicemur. Irnmo, cum de amicis et ’
fautoribus Horatius in hac satira omnino non dixerit, vel eo
non nihil effici crediderim contra retractationis suspicionem,
quod versibus illis omissis miraremur Horatium amicorum
mentionem non fecisse. Neque vero quidquam ad secundarum
curarum opinionem stabiliendam eo affertur, quod versus 81-80
L. Muellero ad sententiam complendam non necessarii esse
videntur. Quid? si omnes digressiones, quas Horatius ut
exornaret carmina consulto ac prudenter inseruit, propterea quod
facile eas omittere poterat, secundis curis additas esse
suspicemur! Si quae ad carminis huius vel illius consilium

 

