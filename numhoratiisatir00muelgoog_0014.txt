,9-

sub finem anni 714 commissa Bruti partes secutus esset, ex
pugna modo reducem belli civilis calamitatem pertaesum atque
iuvenili impetu plenum odium in adversariae partis sectatores
gessisse ideoque Maecenatem, triumviri potentis amicum, sale
suo perfricuisse. Maiarum anim et simplicitatis memorem et

severitatis studiosum Horatium vehementer offendisse in in· ⁴

solito Maecenatis incessu cultuque muliebri.

Sed quamquam haec sententia multum probabilitatis prae
se ferre videtur, tamen haud paucis difficultatibus obstructa
est. Itaque addubitaverunt riri doctissimi, qui scurrile et ab
Horatii Maecenatisque necessitudine alienissimum putabant
hunc sub ficto nomine irrideri. Antesignanus horum est Mad·
vigius, qui maxima cum diligentia de hoc versu disputavit.
Hic enim sciens Horatium multis scholiastarum commentis
> obrutum esse etiam hocloco scholiastis fidem abrogandam esse
censet. Atque revera permulta exempla praesto sunt, quae

docent a scholiastis personas Horatianas plane ignotas cum
hominibus aliunde notis confusas esse. Huc accedit, qnod
omnino perpauca ,nomina ficta in satiris Horatianis sunt atque

multa, quae olim pro nominibus fictis et a veteribus scholiastis ,
et a recentibus interpretibus habebantur, velut Villius (sat.
Ι. 2, 64) et Longarenus (sat. L 2, 67) pro Annio vel Milone,
vera hominum obscurorum nomina esse demonstraverunt viri
docti1).

Atque ut concedamus hoc versu Maecenatem ab Horatio
vellicatum et satiram tempore scriptam esse, quo Horatius non·
dum in Maecenatis amicorum numerum adscriptus erat, tamen
miramur Horatium, cum totum librum ederet Maecenatique

dedicaret, hunc versum, quo mentionem Maecenatis non honori·

ficam iniecisset, non mutasse aut oblitterasse. Nam hoc mihi
constat, si poeta hoc versu Maecenati iniuriam fecerat, eam

non minus gravem fuisse, cum satirae in librum collectae λ

et evulgatae sunt, quam curn haec una satira seorsum in lucem
prodiit.

1) Cir. Madvig, Opusc. acad. I: Epimatrum de Horatii secundae
satirae libri primi versu 25. Saelinski, De nominibus personarum
apud poetas satiricos Romanos, diss. Regimont. 1862. J aila, De¹
personis Horatianis, diss. Hal 1885.

 

