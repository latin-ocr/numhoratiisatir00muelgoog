„24-

quam antea explicare conatur, quidnam sit, 'quod ad carminum
venustatem et elegantiam valeat. Hac de re agens cum non
tam ipsum Lucilium quam potius eos„qui nimiis laudibus eum
efferebant, reprehendit, urbane et prope modeste quod satira
quarta de poeta illo eiusque carminibus ediderat iudicium ita
confirmat, utnon modo opinionem suam magna cum lenitate
exponat, sed etiam illius virtutibus laudem summam tribuat
atque ea, quae ipse ei vitio vertit, Lucilium, si vivat, ipsum
· emendaturum et temporis rationibus optaturum esse dicat.

A qua ratione amaritudo ista, qua auctor prooemii Luci·
lium insectatur, adeo discrepat, ut neque cum Horatiana
venustate neque >cuni totius satirae argumento conveniat.
Magnopere vero illud miror, tam multos viros, qui hanc
discrepantiam coloris agnoscunt, tamen hos versus Horatio
tribuere. Mea quidem opinione hoc exordium non potest scri-
ptum esse ab Horati0, quod si scripsisset, sibimet ipse in sen·
tentia persequenda aperte adversari videretur.

ξ 11. Ac ne cetera quidem quae sequuntur locum habere
intellegemus, si cognoverimus poetam tam obnoxium aliorum
iudicio non fuisse, ut ad comprobandam suam ipsius de Lucilio
sententiam ad litteratorum auctoritatem confugeret. An
Horatio, ceteroquin suae sibi artis et facultatis conscio, ut
sese ab inimicorum vituperationibus defenderet, mentio Catonis
illius opus fuit, qui Lucilii versibus emendandis operam im-
pendit? Quid? quod Horatius eosdem grammaticos, qui veteri-
bus poetis favebant, illudit et odium in eos effundens dicit
ad horum iudicia respicere esse infra poetae dignitatem posi-
tum, ut ep. I 19, 40:

„Non ego nobilium scriptorum auditor et ultor
, Grammaticus ambire tribus et pulpita dignor.“⁴
· Quid? quod Horatius ipse in ipsa satira decima v. 74
dicit:
„An tua demens
Vilibus in ludis dictari carmina 1001101ιι
Quomodo cum his eiusdem satirae verbis laus illa in prooemio
Catoni grammatico tributa consociari possit, equidem non
perspicio.
Quod vero Lucienus Muellerus contra hoe argumentum

 

