..21-

ab Horatio adulescentulo factum, sed a poeta aetate provecto
ct excult0, quippe qui sibi temperare didicisset, resectum esse
opinantur? Quid? quod alii tam audaces in coniecturis faciendis
sunt, ut equitem Maecenatem censeant indigne tulisse, quod
Horatius aliurn equitem satis acerbe „grammaticorum equitum
doctissimum“ appellavisset, poetamque impulisse, ut versus' illos >
deleret?

ξ 9. Age iam aggrediamur ad hos octo versus exami-
nandos. Atque eo accuratius nobis hoc gravissimum retracta-
tionis vestigium perlustrandum est, quod, nisi hoc exstitisset,
nescio an numquam retractationis suspicio orta esset.

Ac primum quidem de vetustate illorum versuum quid
dicendum sit exponere opus est. Quam rationem maximi
, momenti esse ad nostram quaestionem diiudicandum nemo
non videt. Atque in singulis verbis et in scribendi genere
nihil inest, quod ab Augusti temporum consuetudine abhorrere
videatur. In quo iudicio fere omnes emunctae naris critici
consentiunt, qui de his versibus disputaverunt. Quin ei, qui
hoc prooemium spurium esse existimant, miro quodam consensu
arbitrati sunt hos versus habere colorem antiquitatis neque
quicquam ab aureae aetatis latinitate et ingenio discrepans
videri. Praeter Lambinum ne unus quidem exstitit, qui
versus recentioris esse originis contendere auderet. Huic
autem viro docto, qui censet versus habere nihil Horatiani et
ante quadringentos fere anuos esse compositos, vereor ne nemo
astipuletur, quippe cuius sententia vel eo reprobetur, quod
versus in codicibus continentur, qui terminos a viro docto con-
stitutos magnopere excedunt.

ξ 10. Sed quamqam concedo versus per se spectatos
‘nihil vitiosi habere, tamen eis assentiri non possum, qui oen·
sent et sententiam in versibus expressam toti carmini egregie
respondere et scribendi genus Horatianum spirare· Ratio qua
sententiae inter se excipiunt mihi videtur esse haec: Lucilium
poetam mendosum esse teste Catone ipso eius defensore evin-
cam, qui male ab eo factos versus emendare parat, ut prodeat
aliquando, qui antiquos poetas a recentiorum reprehensionibus
vindicet. Qui quidem eo lenius de malis Lucilii carminibus iudi·

 

