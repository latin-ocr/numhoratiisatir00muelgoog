..29-

„Non equidem insector delendave carmina Livi
· Esse reor, memini quae plagosum mihi parvo
Orbilium dictare.“

Unde colligi potest Orbilium antiquorum poetarum lec-
tionem praetulisse studio poetarum aequalium eumque anti·
quitatis amantissimum grammaticum fuisse. Quae cum ita
sint, nihil opinor est, quod impediat, quominus eum Lucilii
quoque studiosum et in eius carminibus tractandis operam
posuisse statuamus Qua in re vero Orbilium, acerbum et
morosum* magistrum, intemperantius versatum esse a veri-
similitudine non alienum esse apparet.

ξ 17, Quid vero est, quod Orbilius loris et funibus udis
utitur, ut discipulos ad studia litterarum capessenda cogat?
Optimo iure multi interpretes negaverunt ludorum magistros
segnitiam Romanorum puerorum, qui eorum disciplinae traditi
sunt, talibus admonitionibus discussisse. Sortem contra disci-
pulorum aliquanto meliorem fuisse docet ille Domitii Marsi
varana, quem Suetonius servavit de illustr. gramm. 9:

„Si quos Orbilius ferula scuticaque cecidit.“
Atque Orbilium, quamquam acerbae naturae erat, illa instru-
menta, quibus servi castigari solebant, adhibuisse, ut studia ex-
citaret, hoc mihi non constat. Mihi quidem videtur auctor huius
exordii his verbis usus esse, ut leporem quendam affectaret.
Eum consulto hanc rem verbis exasperasse, ut disciplinam
saevi magistri detraheret, nemo est quin intellegat.

Quod vero nonnulli, qui haec verba Horatio tribuunt,
dicunt poetam hocloco iocose dixisse et per oxymoron lepi-
dissimum magistri acerbitatem describere voluisse, probare non
possum, et quod hoc loco iocus non exspectatur, et quod
Horatium, qui ipse Orbilii discipulus fuit, fateri se loris et
funibus udis exagitatum ideoque servorum modo castigatum
esse non probabile est.

ξ 18. Accedit alia difficultas eaque nescio an maior.
Quaeritur enim, quisnam ille puer intellegendus sit, quem
Orbilius hac severa disciplina educaverit. De hac re inter
viros doctos nondum convenit.

Quod nonnullis in mentem venit ipsum Horatium intellegi

 

