,38-

passiveaccipiendum esse satis supra exposui, Quo argumento
adempto Orellii sententia nihil hahet quo fulciatur. Ooncerta·
tionem enim illam iam Sullae temporibus exarsisse eamque
paulatim Augusti aetate tam vehementem factam esse, ut
duaequasi scholae exsisterent, quarum altera nihil nisi veteres
Latii poetas praedicabat, altera Graecis litteris unice favens
recentis ,poesis elegantiam cupide sectabatur, nemini opinor, qui
litterarum illins temporis peritus est, ignotum erit

Nec magis probo sententiam Ο. Kelleril), qni versus
ad scriptorem quendam refert, qui multis annis post Horatium
Ausonii fere temporibus floruerit. Mihi quidem videntur illi
versus aetate Catonis aut non multo post eius obitum con-
scripti esse, quo tempore Catonem castigandis Lucilii versibus
minus elegantibus operam impendere aut impendisse, qui in
liberalium artium studiis versabantur, satis sciebant.

Quod deinde ad illam quaestionem attinet, quis ille versi·
ficator fuerit, plerique viri docti, qui de hoc exordio disputa-
verunt, censuerunt versus a poeta aliquo ad fraudem facien-
dam esse compositos. Equidem his non assentior. Sed quam-

quam concedo causas et opportunitates Horatii, principis fidi-

cenis lyrae Romanae, per adulterinos versus corrumpendi fuisse ¹

plures quam cuiusdam alterius poetae, tamen pernego hos
versus in fraudatoris cuiusdam quasi officina fictos esse. Inter·
polatcrem enim quendam hoc prooemium oum satira tam male
copulavisse non est probabile. Quod autem multi illum satis
stolidum, quiin particula „nempe“ ab initio collocata offendebat,
hos versus-composuisse contendunt, non intelligi potest, quo·
modo ille ineptus vir hos neutiquam malos versus facere
potuerit. Qua in re non assentior Lambino, qui hos versus
ab aliquo semidooto nebulone adiectos esse censet. Quasi
vero hio doctrinam suam congestis his verbis praeseferre
voluerit! Equidem contra agnosco ex hoc exordio scriptoris
aliqua humanitate imbuti venam, qui ad versus faciendos satis
praeditus erat ²).

2—-—

1) Epilegomena zu Horaz, p. 504 sq.

2) Idem fere sensit Nipperdeius, qui dixit hos versus certe
hominem ostendere in litteris non vulgaribus versatum.

 

