,6-

posuit, qui priorem librum, postquam anno 35 a. Chr. n. separa·
tim in lucem prodierit, deinde nonnullis loeis retractatis et ex·
politis simul cum secundo libro anno 30 iterum editum esse
statuit. Hanc sententiam, quarn certis rationibus L. Muellerus,
sese ad liquidum perduxisse putat, nunc, quoniam nemo
adhuc, quod sciam, exstitit, qui aut defendere aut refellere
conatus sit, sub severiorem censuram sum vocaturus, ut ipse
videam, utrum satis firmis et probe expensis argumentis con·
firmetur an prorsus reicienda sit.

I.

ξ 2. Primum argumentum, quo L. Muellerus ad sen-
tentiam fulciendam innititur, pertinet ad tertiam prioris libri
’ satiram. Quam censet non multo post Tigellii mortem esse
compositam anno 40 vel 39, quo nulla inter Horatium ac
Maecenatem consuetudo intercesserit, postea autern, cum poeta
in eius familiaritatem receptus esset, iterum editam versu 63,
in quo Maecenatis mentio fiat, adiect01). In hoc enim versu

offendit Muellerus, quia poeta versibus 55-95 diversa ami-
corum vitia nusquam certis exemplis comprobat, neque urbani·
tati Maecenatis putat aptam esse acrem reprehensionem, quae

insit in verbis: „molestusl communi sensu plane caret“ neque
illam non minus gravem animadversionem: „Eheu quam temere
in nosmet legem sancimus iniquam“.

Ut Muelleri sententiam diiudicemns, utrum accipienda
an reicienda sit, necesse est duas quaestiones instituere, pri-
mum, quando exempto versu 63 tota satira emissa videatur,
deinde quo tempore hic versus compositus esse possit. Qua
in quaestione si invenerimus huno versum ad posteriora tem-
pora referendum esse, apparebit Horatium hanc satiram post
primam editionem iterum lima persecutum esse.

ξ 3. Ac primum quod ad illam quaestionem attinet,
quando satira tertia composita sit, et secundam satiram et
tertiam exordium a Tigellii moribus describendis sumere
statim apparet, ita tamen, ut secundam ante tertiam factam

y l) Hitzigium huius sententiae auctorem asse adnotat L.
Muellerus: locum invenire non potui.

 

