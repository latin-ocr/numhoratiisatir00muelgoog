-22-

cat‚ quo vir est melior et subtilior quam ille, qui discipulos
loris et funibus exhortatur. Sed ut redeam illuc:

„Nempe incomposito dixi pede currere versus

Lucili. Quis tam Lucili fautor inepte est,

Ut non hoc fateatur ?“

Hoc igitur prooemium et sequentia verba ad Lucilium
spectare ideoque in consimili argumento versari apparet. Atque
Horatium de Lucilio et aliis superioris aetatis poetis acerbe
iudicasse et hoc iudicium ab eius aequalibus utpote veterum
amore captis non satis probatum et male acceptum esse notum
est. Sed quamquam permultis locis Horatius de Lucilio iudi·
’ oia tulit, tamen inter viros doctos non convenit, quid ipse de
illo senserit. Tantum contra inter se pugnaverunt viri docti,
ut alii Horatium iuste et sine odio iudicasse, alii eum Lucilii
vitia infenso animo persecutum esse censerent. ⁶

Ac quibus causis et rationibus Horatii, severi antiquorum
poetarum existimatoris, iudicium nitatur, facile intellegitur.
Metitur enim Horatius veterum poetarum carmina ea arte,
quae tune temporis vigebat. Nam studiis Graecarum litte·
rarum ingenium suum excoluerat et artificiosa carminum com·
positione numerisque elaboratis Graecorum poetarum perspectis
ea tantum laudabat, quae cum his congruerent. Ita factum
est, ut rudem et parum politam formam veterum poetarum
improbaret. Itaque apud Lucilium quoque multa desideravit,
quae ad perfectae artis laudem necessario requirerentur. Num
autem Horatius in iudicio suo eo progressus sit, ut Lucilii ,
virtutes detrectaret eique nocendi causa iniuriam inferret²
patebit, si quod Horatius curn in omnibus satiris tum in hac
satira iudicium de Lucilio tulit, accurate examinaverimus.

Atque ut primum ad illam quaestionem, quid Horatius de
Lucilio in universum senserit, accedamus, tria potissimum sunt
vitia, quae Horatius in eo notanda ducit, primurn quod versus
illius duri sint et incomposito pede currant (sat. Ι 4, 8,
Ι 10, 1), deinde quod lutulentus fluat et plura ferat tollenda
relinquendis (sat. 14, 11, I 10, 50), tum quod Latinis verbis
Graeca miscuerit (sat. I 10, 20). Et haec quidem quin suo
iure Lucilio Horatius exprobraverit, non est dubium. Sed tan-
turn abest, ut Horatius Lucilio obtrectet, ut ipse ei laudem

 

