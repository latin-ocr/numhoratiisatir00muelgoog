..17-

· vstitisse et postea, cum liber iterum foras daretur, apoeta

esse resectos. ι

Confiteor mihi primo obtutu hano sententiam, quoniam

revera prooemium temere agglutinatum esse videtur, neutiquam

displicuisse. Sed priusquam Muellero assentiamur, videamus,
quid alii viri docti da his versibus iudicaverint.

ξ 7. Commentationes autem de satirae decimae exordio
scriptas perlegenti perquam bene dictum illud Terentii „quot
homines tot sententiae“ mihi visum est, quoniam quot viri
quaestionem instituerunt, tot fere proposuerunt sententias. Nam
alii hoo prooemium et Horatii ingenio dignum esse censuerunt
et suo loco aptum, alii inepte in principio satirae positum,
sed ab Horatio tamen profectum, alii non tantum loco depel-

, lendum, verum etiam ut adulterinum a poeta Venusino ab·
iudicandum ideoque e contextu removendum.

Atque ut primum de iis verba faciamus, qui genuinos
esse versus et suo loco positos censent, primus Heusingerus 1)
hane sententiam protulit. Quem praeter alios viros, qui ratio·
nes suas certius non pronuntiaverunt, secutus est Guilelmus
Doerrngr). Qui censuit versus illos vel ab homine, qui
eorum sensum et nexum non cepisset, eiectos vel casu nescio
quo omissos vel equitis illius derisi causa deletos Horatio
esse tribuendos, non solum quod digni essent, qui in limine
satirae decimae locum obtinerent, sed etiam quod versibus
his omissis vox „nempe“ non haberet quo referretur. Atque
ad eandem sententiam accessit Apitzius³), qui versus ax
longissimo temporis spatio multum vexatos non amplius solli·
citandos, sed octavo exempto Horatio auctori reddendos esse
censuit, quod nec genus dicendi neque quidquam aliud inter-

1) J ac. Frid. Heusingerus‚ De versibus Horatianis, quibus
eques importunus, Lucilii defensor, facete reprehenditur, causa parum
manifesta ab Horatio abiudicatis, Guelferb. 1759.

2) Fr. Guil. Doeringius‚ Quaedam da Horatii octo versuum
(sat. Ι 10, 1-8) integritate praeter rem in suspicionem vocata. Pr0gr.
Goth. 1822.

3) Apitzius‚ De aetate poematum Horatianorum a Richardo
Bentleio inventa. Adieeto specimine coniectaneorum in Horatii satiras,
Berol 1833, et Coniectanea in Horatii satiras, Berol. 1856.

 

