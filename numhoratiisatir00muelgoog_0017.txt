-12-

cet, cum deinde Horatium post pugnam Philippensem Romam
reversum coepisse satiris scribendis poeticam laudem parare
constet, non multum a veritate puto nos aberraturos esse, si
satiram intra annos 714-716 ortam esse statuamus.

Qua secunda satira Horatius cum multorum perversitates
castigasset, non pauci exstiterunt adversarii, qui probro ei
dabant, quod ne a mortuorum quidem vitiis castigandis atque
amicorum erroribus carpendis abstinuisset. Quare in tertia
satira, cum ab eodem Tigellio initium capit eiusque miros moras
perpetuamque vivendi inconstantiam lepide describit, se non im·
merito nuper eum carpsisse ostendit atque, ut ab adversariorum
conviciis se defendat, summam lenitatem in‘iudicandis ami·
corum vitiis adhibendam esse declarat. Ita apparet artissime
cohaerere secundam et tertiam satiram. Cum autem eo tem-
pore, quo tertia satira scripta est, Tigellii memoria nondum
obsolevisset, verisimile est secundam et tertiam satiram non
nimis inter se disiunctas esse. Quamvis igitur, quod satira
certiores notas natales non fert, tempus, quo satira scripta
est, certe constituere non possimus, eum tamen a scopo non
aberraturum censeo qui ratus spatium haud ita magnum inter
satiram secundam et tertiam intercedere anno 716 vel 717
tertiam compositam statuerit.

ξ 4. Restat, utin annum inquiramus, quo versus ille 63,
in qno Maecenatis obiter mentio fit, scriptus esse videatur.
Dicit enim poeta:

„Simplicior quis et est, qualem me saepe libenter
Obtulerim tibi, Maecenas, ut forte legentem

Aut tacitum impellat quovis sermone: ‘molestus
Communi sensu plane caret’ inquimus. Eheu
Quam temere in nosmet legem sancimus iniquam!“

Verba vero haec: „qualem me saepe libenter obtulerim
tibi“ Horatius non potuit scribere, priusquam in Maecenatis
amicitiam receptus esset. Quamobrem hic inopinato Horatius
Maecenatis mentionem faciat facile apparet. Voluit significare
confirmatam iam consuetudinem et familiaritatem, etiamsi verba
timiditatem quandam et incertam se gerendi proderent rationem.
Onm enim Horatio magnam molestiam eorum importunitas

 

