..43-

poetas praedicabant recentiorumque poetarum opera minoris
ducebant, Horatium, qui novae scholae clarissimus erat poete,
magnopere exacerbatum fuisse ex rei ipsa natura elucet. De
his inscitie pariter atque iniustis indignatus iudiciis scripsit
Horatius quartam satiram, in qua istis calumniatoribus, quid-
quid in Lucilio vitiosum et reprehensioni obnoxium esse
putabat, ante oculos' proponebat suorumque carminum rationem
et consilium exponebat.

Iam cum >sive suapte ductus voluntate sive amicorum
· monitionibus impulsus constituisset quas adhuc composuerat et
per satis longum temporis spatium in scriniis presserat satiras
in unum volumen collectas publici iuris facere, sui defendendi
causa decimam satiram confecit. Haec satira ut est ultima
omnium satirarum priori libro quasi epilogus addita, ita dici
haberique potest liberrima apologia studiorum poeticorum, in
quae adhuc incubuerat. Itaque hac in satira, non quo meritae
⁸ veterum poetarum laudi quidquam detrahat, sed ut cultius
suum iudicium ab obtrectatorum reprehensionibus defendat,
Horatius istis iudicibus, qui Lucilii virtutes praeter moduni
extollebant, summatim respondet eosque cb nimium vetustatis
studium acerbe exagitat. Nihil semoveri ait istorum hominum
iudiciis et vellicationibus; vulgi malignas cavillationes se ne
flocci quidem habere neque sua magni interesse populi laudes
sibi vindicare. Ut multorum imperitorum invidiam et odium,
ita se optimi cuiusque existimationem et favorem sibi concilia·
visse et horum prudentium laudem ineptae multitudinis vitu-
perationi longe praeferre, Atque ut ostendat magnos et in
civitate potentes homines iisdem atque se legibus poemata
iudicare et a suis partibus stare simulque ut aequalium in
aestimandis poetis stuporem eorundemque in contemnendis
ipsius satiris iniquitatem et stultitiam tecte perstringat, Hora-
tius versu 81 ita inflectit sermonem, ut ad viros nobiles et
idoneos carminum iudices transeat doctosque fautores et amicos
producat. Si poemata sua a viris humanitate politis, ut
Plotio, Vario, Maecenate, Vergilio, Valgio, Octavio, Fusco,
Viscis probentur, impense se gavisurum esse profitetur et
operam tantum daturum, ut sua carmina amicis Pollioni,
' Messalae, Bibulo, Servio, Furno arrideant. Quorum nobilium

 

