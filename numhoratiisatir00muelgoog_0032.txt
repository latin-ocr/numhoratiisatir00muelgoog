..27-

enim interpolatorem Horatio tales versus subdere voluisse,
quorum ipsum argumentum fraudis esse indicium posset, neuti-
quam est credibile.

Catonem vero dignum fuisse, quem auctor horum versuum
neglegentiae Lucilii testem excitaret luculentissime apparet ex

Suetonii 1) loco, ubi Bibaculus eum „summum grammaticum,
optimum poetam“ et „cor Zenodoti, iecur Cratetis“ vocat
Quanta auctoritate in docenda poetica apud aequales fuerit,
ostendunt haec verba Suetonii 1): ,docuit multos et nobiles,
visusque est peridoneus praeceptor, maxime ad poeticam ten·
dentibus, ut quidem apparere vel his versiculis potest:

Cato grammaticus, Latina Siren,

Qui solus legit ac facit poetae.“

, Valde mihi probabile esse videtur hunc Catonem, qui
praelegens poetas ei rei operam dabat, ut, qui lectionibus
ipsius fruerentur, simul poesi instituerentur, non modo adule-
scentes ad imitandos eos, qui legebantur, poetas excitavisse,
sed etiam ipsum discipulis, ut Lucilii recte imitandi modum
ostenderet, exemplo praeivisse ideoque eius opera emendavisse.

ξ 14. Sed quamquam versus isti Horatii aetati non ad·
versantur, ut eos, etsi non ab ipso Horatio, certeco saecu10,
quo Horatius vixit, scriptos esse credibile nobis videatur, quid
est, quod poeta alios oblique tangat, ubi causam ipse suam
agere vult? Nam non modo cum Catone, erudito grammatico,
qui novam Lucilii recensionem parat, poeta in hoc prooemio
disputat, sed etiam alterum hebetioris ingenii hominem, qui disci-
pulos suos verberibus ad litterarum studium compellit, vellicat
eumque harum rerum iudicandarum parum idoneum esse dicit.
. Haec quomodo ab indole huius satirae non aliena putari
possint, fateor me non intellegere, An Horatio hac circuitione
opus fuit, ut Lucilii laudatores et suos obtrectatores redargueret,
non ut alios veluti in transitu carperet? Tota enim satira
resecto hoo capite in se tam plane absoluta est, utnon modo
nihil desideretur, sedetiam omnia praeclare inter se cohaereant.
Tali vero modo Horatium nullo habito rerum et sententiarum
delectu, quidquid ipsi in mentem venisset, continuo etiam in

1) de illustr. gramm. 11.

 

