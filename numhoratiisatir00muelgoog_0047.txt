..42-

versus illos, quibus Catonis mentionem fecerat, postea reciderit,
poetam secunda facta recensione versus 81-90 adiecisse, ut
ostenderet poemata sua a viris et animi candore conspicuis et
artium litterarumque scientia praestantissimis probari. Hora-
tium enim annis 38 usquead 36, quibus rerum civilium facies
erat tristissima, alios amicos atque eos, qui necessitudine cum
Maecenate coniuncti erant, sibi asciscere non potuisse et anuis
demum 35-32, quibus arma togae cesserunt, novis amicitiis
indulsisse.

Fateor mihi hanc argumentationem nimis incertam esse
videri. Nihil est, quod nos putare vetet Horatium eodem
tempore, quo ceteras satirae partes scripsit, in horum fautorum
et amicorum existimationem et familiaritatem venisse. Equidem
omnino non intellego, quare illi versus non eodem iure quo
ceteri huius satirae versus in primae recensionis contextu
locum habuerint. An non perspicuum est Horatium, ut ab
adversariorum importunitate se defenderet, auctoritatem illorum
nobilium virorum adhibuisse, quorum gratiam sibi conciliaverat?
Nonne licuit ut inimicos et obtrectatores, ita amicos et
patronos producere?

Horatium quidem in multorum inimicitiam et malevolen-
tiam incurrisse inter omnes constat, Acerbitas enirn carminum
et aucta in dies Maecenatis aliorumque civitatis principum
virorum gratia non poterant, quin multorum ei odium afferrent
et invidiam commoverent. Alii enim, qui ab Horatio se notatos
videbant, eum ut morum magistrum oderant et contumeliosum
poetam iudicabant; alii ei felicitatem illam, qua in magnorum
riorum favorem se insinuaverat, praesertim oum ipsi quoque
operam arti poeticae navarent in eaque sibi aliquid valere
viderentur, invidebant et maiorum ignobilitatem et ambitionem
exprobrabant3 alii, qui partes antiquorum poetarum sequebantur,
moleste ferebant severum eius de poetis vetustioribus imprimis·
que de Lucilio iudicium adversabanturque recentioris discipli· ’
nae studiis, quibus Horatius una cum Vario, Vergilio, aliis
, deditus erat.

Omnium horum inimicorum iudicii iniquitatem Horatium
multa cum vehementia reprobasse notum est, Imprimis vero
eorum adversariorum obtrectatione, qui nihil nisi vetares Latii

 

